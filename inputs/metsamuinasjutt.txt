Karu oli hoolimatu, lampjalgne ja räpane. Samas aga ei olnud metsas
temast heasüdamlikumat looma. Aga teised märkasid vaid tema välimust, mille
peale Karu väga solvus. Ta püüdis teisi loomi ja peksis neid jalgadega.
Sellepärast ülejäänud teda ei armastanudki. Ehkki ta oli väga heasüdamlik. Armastas julmi nalju. Nende naljade eest hakkasid loomad teda veel rohkem vihkama ja peksid. Jah, raske on ilmas elada headel ja lõbusatel.
Hunt oli ka hoolimatu ja julm. Ja räpane. Lisaks veel väga kuri ja julm.
Aga loomad ei vihanud teda ja ei peksnud. Sellepärast, et Hunt suri juba
varases nooruses. Sest, et Karu sündis enne Hunti. Jah, hea kui Headus
võidab kurjust.
Jänes oli ka kuri ja julm. Ja räpane. Ja veel oli ta arg. Sigadusi ei teinud ta kunagi. Sest et kartis. Aga talle anti sellegipoolest peksa. Sest et kurjus peab alati karistatud saama.
Ka Rähn oli kuri ja julm. Ta ei peksnud loomi, sest et tal polnud käsi.
Sellepärast elas ta oma kurjuse välja puude kallal. Teda ei pekstud. Sest et
ei ulatatud. Ükskord muljus langev puu ta surnuks. Räägitakse, et see
oli puu kättemaks. Peale seda ei julgenud loomad enam kuu aega puude vastu
kuseda. Nad kusesid Jänese peale. Jänes külmetas, jäi haigeks ja suri
ära. Kõigile oli selge, et selles jamas oli süüdi Rähn. Aga teda ei puudutud.
Sest ei saadud murdunud puu alt kätte. Jah, vahel jääb ka kurjus
karistuseta.
Mutt oli väike ja pime. Ta ei olnud kuri. Ta tegi lihtsalt hästi oma
tööd. Tema selle puualuse ära õõnestaski ja puu kukkus Rähnile peale. Sellest
ei saanud keegi teada ja sellepärast ei antud talle ka peksa. Talle anti
üldse harva tappa. Tihedamini lihtsalt hirmutati. Aga teda oli väga raske
hirmutada, sest ta oli ju pime ja ei näinud et teda püüti hirmutada. Kui teda ei
õnnestunud hirmutada, siis muutusid loomad väga kurvaks. Ja andsid Karule peksa. Sest et neil oli väga kurb olla.
Ühekorra tahtis ka Karu Mutti hirmutada. Aga Mutt ei ehmunud. Sest, et
Karu oli ta ära tapnud. Kogemata. Sest, et Karu oli väga kohmakas. Ja loomad andsid talle väga kõvasti peksa. Vaatamata sellele, et Karu ütles, et ta tegi nalja. Halb, kui vahel nalju ei mõisteta.
Rebane oli väga kaval. Ta võis vabalt keda tahes üle kavaldada. Kui see
õnnestus, siis talle peksa ei antud. Aga vahel tal ei vedanud. Ja talle
anti peksa. Peksti kogu metsaga. Ja siis ei õnnestunud tal enam kedagi üle
kavaldada. Sest on kole raske kedagi üle kavaldada, kui sind pekstakse.
Metssiga oli suur, tugev ja hirmus. Kuik kartsid teda. Ja teda peksti
ainult kogu metsarahvaga. Või lihtsalt loobiti kividega. Metsseale see ei
meeldinud. Ja ühel ööl peitis ta kõik metsa kivid ära. Selle eest peksti ta
korralikult läbi. Rohkem ei peitnud ta kunagi kive.
Siil oli pisike ja okkaline. Ta torkis. Ta ei olnud kuri, vaid lihtsalt
torkis. Sellepärast peksti teda ainult kõhtu. Siilile see ei meeldinud
ja ta ajas ennast kiilaks. Siis hakati teda peksma nagu kõiki teisigi. Jah,
väga raske on olla samasugune nagu teised.
Skunks oli peaaegu nagu Jänes. Ainult väga haisev. Ta lõhnas halvasti. Teda peksti ainult siis kui ta oli kilekotis. Siis ei olnud hais nii tugev.
Ühe korra oli Skunksil sünnipäev. Ta kutsus kohale kõik loomad, sest oli
ahne ja tahtis kingitusi saada. Loomad kinkisid talle uue rohelise kilekoti. Ja
peksid kuni teadvusekaotuseni. Ja Skunks lämbus kilekotis ära. Nii ta
maetigi. Kilekotis. Väga Kauges Metsas. Sest et Surnud Skunks haises
veel tugevamini. Pärast tulid Väga Kauge Metsa elanikud ja andsid kõigile
korraliku keretäie. Sest neile ei meeldinud Surnud Skunksi lõhn. Jah,
naabritega on vaja hästi läbi saada.
Hamster oli ka väga ahne. Ja rikas. Kui ta vaid oleks oma rikkusi jaganud,
siis poleks teda nii kõvasti pekstud. Aga ta oli väga ahne. Sellepärast
peksti teda kõvasti. Ja ta pidi ikka oma rikkusi jagama. Ja ta nuttis
kibedalt. Jah, ka rikkad nutavad.
Lõvi oli loomade kuningas. Ta valitses metsa. 